Referaatti

Kandidaatintutkielma
Ohjelmistotuotantomenetelmien kehittyminen 1950-luvulta nykypäivään, 
Lauri Suomalainen 2014

Referoinut:
Karri Rasinmäki 2015



Lauri Suomalainen käy kandidaatintutkielmassaan läpi eri ohjelmistotuotantomenetelmien pääpiirteet sovelluskehityksen alkuajoilta, 1950-luvulta, nykypäivään ja pohtii lopuksi hieman tulevaisuuden tapoja tehdä ohjelmistokehitystä.

Suomalainen havaitsee ohjelmistojen kehitysmenetelmien siirtyneen joustavampiin ja ketterämpiin menetelmiin , kuten iteratiiviset ja ketterät ohjelmistokehitysmenetelmät, samaan aikaan kuin internet yleistyi, eli 1990-luvun puolivälissä. Oli kyse sitten internetin merkityksestä kommunikointivälineenä, sovellusten globaali saatavuus ja verkon yli laajasti integrointuneet järjestelmät tai puhdas sattuma, huomattiin sovelluskehityksen olevan kankeaa ja epäkäytännöllistä perinteistä insinöörimäistä kehitystapaa hyödyntäen.

Kandidaatintutkielma ei ota juurikaan kantaa siihen, mikä ohjelmistokehitysmenetelmä loppujen lopuksi on kaikkein toimivin, ja päättääkin tutkielman lauseeseen; “Ohjelmistotuotantomenetelmillä on vielä suuntia kehittyä, ja kehitystä ohjaavat niin tulevaisuuden haasteet kuin menneisyydestä opitut parhaat käytänteet.”
